# Project 2 Dynamische Website

# Inleiding

## Wat ga je doen?

Je werkgever heeft gesproken met de eigenaar van garagebedrijf ‘Ertan’. Meneer Ertan heeft behoefte aan een online webapplicatie die door het garagepersoneel gebruikt kan worden om de klanten van de garage bij te houden. De klanten komen bij het garagebedrijf om hun auto’s te laten keuren of te repareren. Meneer Ertan wil daarom ook graag dat de gegevens van de auto’s bijgehouden kunnen worden.

## Hoe ga je het werk doen?

Je krijgt de opdracht van je werkgever, hij wil dat je in een klein groepje gaat werken aan het programma voor het garagebedrijf. Omdat je dit voor de eerste keer doet heeft je werkgever al het een en ander voor je uitgewerkt.

Het groepje gaat met behulp van de scrum-methode overleg voeren en in de vorm van sprints het gevraagde programma uitwerken. 

## Waarmee ga je dat doen?

Het programma dat je gaat maken moet gebruik maken van html, php en sql (must have) en css of scss (could have). Je hebt er een ontwikkelomgeving voor nodig omdat je een databaseserver en een webserver nodig hebt. De ontwikkelomgeving bestaat uit het programma XAMPP voor de servers en een editor naar eigen keuze (bijvoorbeeld PHP-storm, Notepad++, Visual Studio of een ander programma). De site moet werken met browsers zoals Chrome, Firefox of Edge.
